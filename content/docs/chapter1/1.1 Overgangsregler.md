---
title: Overgangsregler for ALIS som har påbegynt spesialisering
linktitle: Reading List
type: book
date: "2019-05-05T00:00:00+01:00"
# Prev/next pager order (if `docs_section_pager` enabled in `params.toml`)
weight: 2
---

# Overgangsregler for ALIS som har påbegynt spesialisering

Overgangsreglene gjelder for ALIS som har påbegynt spesialisering før 1. mars 2019.

Overgangsreglene er beskrevet i spesialistforskriften § 37 (sitat):

§ 37. Overgangsregler for spesialistutdanning og spesialistgodkjenning av leger
Norsk spesialistgodkjenning som er gitt etter tidligere regler beholdes.
For leger som per 1. mars 2019 er under spesialisering i allmennmedisin, samfunnsmedisin og
arbeidsmedisin gjelder følgende overgangsregler:
a) Leger har rett til å gjennomføre spesialistutdanningen og søke om spesialistgodkjenning etter
tidligere ordning, dersom de søker om spesialistgodkjenning innen 1. mars 2025.
b) Dersom legen og virksomheten legen er tilknyttet blir enige om at legen skal gå over i ny ordning
for spesialistutdanning, kan legen gjennomføre resten av spesialistutdanningen og søke om
spesialistgodkjenning etter denne forskriften. Virksomheten må i så fall oppfylle kravene etter
denne forskriften for den gjenstående delen av spesialistutdanningen. Legen får i så fall rett til en
vurdering av oppnådde læringsmål på bakgrunn av kompetanse oppnådd ved tjeneste og andre
læringsaktiviteter som allerede er gjennomført etter påbegynt ordning for spesialistutdanning.
Virksomheten skal sørge for at oppnådde læringsmål vurderes og dokumenteres innen 1. mars 2022. For leger som da er i permisjon eller har annet fravær fra tjenesten, er fristen seks måneder etter at legen er tilbake i tjenesten.
c) Når leger gjennomfører resten av spesialistutdanningen etter denne forskriften, skal praktisk
tjeneste gjennomført under spesialisering før 1. mars 2019 telle med i beregningen av samlet
utdanningstid etter § 31.
For leger som per 1. mars 2019 er under spesialisering og har autorisasjon på grunnlag av gjennomført
grunnleggende legeutdanning i andre EØS-land, gjelder ikke kravet i § 29 bokstav a om dokumentasjon
på oppnådde læringsmål i utdanningens første del.
0 Endret ved forskrifter 16 feb 2017 nr. 193 (i kraft 1 mars 2017), 19 des 2018 nr. 2171 (i kraft 1 mars 2019, tidligere § 32), 26
feb 2019 nr. 145 (i kraft 1 mars 2019).



For kommentarer til § 37, 2. avsnitt se: Spesialistforskriften med kommentarer.

Hensikten med overgangsreglene for del 3 er å gi ALIS som av ulike årsaker (permisjoner, endret
bosted, endret spesialitet mv.) nok tid til å til å komme over i ny ordning. Samt gi ALIS som
nesten ferdig med spesialistutdanningen i gammel ordning, mulighet til å kunne sluttføre
utdanningen i samme ordning.